# Transportas

Transportas — viena iš didžiausių ir reikšmingiausių, sparčiai Lietuvoje besivystančių ūkio sričių.

Transporto teisė yra teisės šaka, reguliuojanti įvairias keleivių vežimo sutartis, atskirų krovinių vežimo sutartis, transporto darbuotojų teisinę padėtį, krovinių vežimo muitinę priežiūrą, krovinių vežėjo civilinę atsakomybę ir t.t. Atsižvelgdama į transporto teisės užimamą vietą šiuolaikiniuose visuomeniniuose santykiuose, advokatų profesinė bendrija ypatingą dėmesį skiria transporto teisės subjektų — vežėjų, siuntėjų, gavėjų, keleivių - teisiniams santykiams, atsakomybei.

Mūsų teisininkai teikia šias transporto teisės paslaugas:

- konsultuoja visais su krovinių ir keleivių gabenimu vietiniais ir tarptautiniais maršrutais, kelių, geležinkelių, jūros ir oro transportu, ekspedijavimu ir agentavimu susijusiais teisiniais klausimais;

- rengia bei peržiūri sutartis, konsultuoja dėl nacionalinių bei tarptautinių teisės aktų nuostatų transporto teisės srityje;

- rengia teisines išvadas dėl vežėjo civilinės atsakomybės taikymo, ribojimo ir atleidimo nuo jos bei civilinės atsakomybės paskirstymo tarp pervežimo dalyvių;

- atstovauja klientams teismuose bei arbitražuose.
